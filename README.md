# A Projekt Célja
A projekt célja, hogy a félév során, a tárgy kereteiben megismert, vagy hasonló technológiákat használjuk egy valós projekten, ezeknek mélyebb megértése érdekében. Ezen technológiák segítségével lehetőségünk van az általunk választott szoftver minőségét meghatározni, hibáit, sebezhetőségeit megtalálni, illetve azt, hogy hogyan lehetne ezeket kijavítani, a szoftver kvalitatív tulajdonságait megemelni. Vizsgálandó projektnek a korábbi évből, Szoftver projekt laboratórium tantárgy keretében megalkotott Java alkalmazást választottuk.

A csapat kiválasztotta azokat a feladatokat, melyekre a projekt során összpontosítani fogunk. Elsőként fel kell építenünk egy erős alapot a projekt számára, így a build keretrendszer és a folytonos integráció (CI) kiépítése a kezdeti lépések egyike lesz. Ezt követően a többi feladat párhuzamosan fog haladni, ezek közül megemlíteném az egységtesztek készítésését, statikus analízis eszköz futtatását, UI tesztek készítését, illetve manuális tesztek megtervezését, végrehajtását.
